13-дәріс. Шоқан Уәлиханов – қазақ әдебиеттану ғылымының негізін салушы.
1. Шоқан Шыңғысұлы Уәлихановтың өмірбаяны мен қалыптасу жылдары.
2.  Шоқан – саяхатшы, зерттеуші ғалым.
3. Шоқан – қазақ әдебиеті тарихына қатысты зерттеу мақалалар жазған
алғашқы қазақ ғалымы.
Шоқан    Шыңғысұлы    Уәлиханов – заманының жан-жақты білгір ғалымы, батыл саяхатшысы.   Ол – қазақтың тарихын,  этнографиясын және әдебиетін тұңғыш зерттеуші. Шоқан – қазақ пен қырғыздың әдебиет теориясы мен фольклоры туралы алғаш рет  ғылыми пікір айтып, зерттеу еңбектер жазған әдебиетші ғалымы.
Шоқан кадет корпусына он жасында оқуға түсіп, өте жақсы үлгеріммен бітіріп шығады. Ең жетік оқушылырдың бірі болып бітірген Шоқан туралы Григорий Потанин озінің естелігінде: «Шоқанның санасы тез өсіп, өз қатарластарынан өте озық болған еді. Ерекше қабілетті және басқа да ерекшеліктері мол адам болатын», – дсйді.
Шоқанды кадет корпусьн бітіріп шығысымен 1853 жылы генерал-губорнатор өзіне жәрдемші етіп алады. Өзге ұлттан шығуына байланысты  ол соңғы жылдың оқуын жалғастыруына рұқсат ала алмайды. Ол туралы және оның талапты адам екені туралы қала чиновниктері  мен интеллигенция  арасында  талай әңгімелер тарайды. Ал генерал-губернаторға жәрдемші болып, ұлықтар кеңесіне араласуы Шоқанды талай адаммен кездестіріп, әкімшілік ортаның ішкі сыр-сипатын әбден тануға көмектесті. Әр түрлі жоғарыдан келіп жататын бұйрықтар, кұпия хаттар Шоқанның да қолына түседі, бұл отаршыл үкіметтің жүргізіп отырған саясатын жан-жақты түсіну үшін Шоқанға пайдалы еді. 1857 жылы Шоқанды қырғыз еліне әртүрлі материал жинауға жібереді. Ал, 1858 жылы Қашқарға жөнелтілген экспедициямен бірге көп тапсырмалар беріп, оны Қашқарияға жөнелтеді. Ол 1858 жылдьң 27 сентябрінде Кашқарияға барып, 1859 жылдың 11 мартына дейін сонда болады. Ол жердің жаратылысы, этнографиясы, тарихы, экономикалық және саяси түрмыстары жөнінде көп материалдар жинап, өзіне тапсырылған міндеттерді толық орындап қайтады. Сол 5—6 айдың ішінде ұйғыр тілін үйренеді, шығыс тарихы жайында сирек кездесетін кітаптарды қолға түсіріп алады. Қысқасы, аз уақыттың ішінде көптеген ғылми-зерттеу жұмысын жүргізеді. Осы Қашқария сапары туралы жазған еңбектері Шоқан есімін шет елге де таратты. Денсаулығына байланысты  Шоқан ауылда біраз уақыт болады.
Ауруынан біраз сауыға келе 1863 жылдары Омскіге келіп әскери қызметке қайта орналасады. Сол жылы генерал-губернатор тарапынан жасальп жатқан Сібір өлкесіндегі қазақ елі үшін сот реформасын даярлауга кіріседі, реформаға Шоқан өз жобасын ұсънады. Осылай Омбыда ол қоғамдық іске қызу араласып, бір жыл бойы жұмыс жасайды. 1864 жылы жаз әскери қызмет бабымен Шоқан Жетісу өлкесіне жүріп кетеді. Оңтүстік Қазақстан, Қырғыз өлкелеріне жіберілген отрядпен бірге Шоқан Верныйға келеді.  Осылайша қызу жұмыс үстінде жүріп, Шоқан 1865 жылы қайта науқастанып, біржола төсек тартып жатып қалады. Асқынған көкірек ауруы күзгі салқынға ұшырап, Шоқанның бойын тез билеп алады. Осы аурудың кесірінен Шоқан 30 жасында, тым жас кезінде дүние салды. Оның сүйегі Қапал жақтағы жол бойындағы Қоянкөз бекетіне жақын Көшентоған деген жерде, қазіргі Алтынемел станциясы маңына жерленген. Орыс достары оның басына мәрмәрдан ескерткіш құльптас қойған. 1959 жылы Шоқан қабірінің үстіне үкіметіміз сәулетті мүсін – ескерткіш орнатты.
Қазақ елін дін шырмауынан альп шығып, мәдениетке жететін жаңа жолды меңзеді. «Европа мәдениетіне орыстың Византия арқылы жетуі сияқты, біздің қазаққа да татар дәуірін бастан кешіру ісі туып тұр. Қазақ халқының тоттанбаған таза ойына татар оқуынан пайда аз,   өркендеуін бөгеуден басқа не күтеді? Татар дәуірінен біздің де аттап өтуіміз керек, бұл жолда өкімет бізге жәрдемдесуге тиіс. Бұл – суға кетіп бара жатқан адамды құтқару сияқты жәрдем. Ол үштін татар молдаларын қолдауды өкімет қоюы керек те, татар мектептерінің орнына орыс-қазақ мектептерін ашу керек», – дел, ол елін мәдениетке жеткізу жолында программалық пікірлер үсынды. Шоқан –патшалық Россияның екі түрлі сипатын да көре білген ойшыл.  Оның пікірлестері көрнекті  қоғам қайраткерлері    мен    ақын-жазушылар  еді:    Н.А.  Некрасов,     С.Т.  Аскаков,    С.Ф.  Дуров,
Ф.М. Достоевский, Л.Н. Майков, т.б. озық ойлы ғалым-профессорлар: А.Н. Пыпин, А. Н. Бекетов, П.П. Семенов-Тянь-Шанский, Д.И. Менделеев, т.б. басқа революционер-демократтар: Н.Г. Чернышевский, Н. А. Добролюбовтар болатын..
Н.Г.Чернышевский әсерінен болса керек, Шоқанның көзқарасы да тез өзгереді. Жалпы қазақ деп сөйлеу орнына Шоқан қара халықты, көпшілік журтшылықты ажырата атап, еңбекші жағына мойын бұрады. «Математика көзімен қарағандада, – дейді Шоқан, – оннан жүз сенімдірек те, пайдалырақ та». Сондай-ақ достарына жазған хаттарында Шоқан жергілікті сұлтандар мен байларға наразы екенін айта келіп, «ал даланың пролетариатымен доспын, олармен тез ұғысам», – деп өзінің еңбекші ел жоғын жоқтап жүргенін жасырмайды. Сот реформасы туралы еңбектерінде де Шоқан қазақ қоғамында бірімен-бірі келіспес жау, өзара қайшылықтары күшті екі топ бар екенін ашық айтады.
Сөз болып отырған сот реформасы туралы үсыныс-пікірлерінде Шоқан терең ой-түжырымдарын жасап, өзінің дүниетану қабілетін сездіреді. Ол реформаның заман тілегіне сай халықтың мұң-мұқтажына тікелей қатысты болуы керек, – деп біледі. Экономика мен саясат бірімен - бірі байланысты нәрсе деп ұққан Шоқан саяси реформа экономикалық өзгерістерді жүзеге асырудың қүралы есебінде жүргізілсін деген талаптар қояды.
«Адам баласы өзінің өрлеу жолында түпкілікті бір мақсатқа ұмтылады. Ол мақсат – өзінің тұрмысын жаксарту. Прогресс дегеніміздің өзі – осы болмақ. Біз осы тұрғыдан алып қарайтын болсақ, адамның тұрмысьн жақсартуға жағдай туғызатын реформалар ғана қажет демекпіз». – дейді ол.
Шоқанның көпке мәлім еңбектері ішінде мәдениетімізге тікелей қатысы бар ең көлемділерінен мыналарды атап көрсеткен орынды: «Абылай», «Шаман дінінің қазақ арасындағы қалдықтары», «Елдегі мүсылманшылдық туралы», «Қырғыздар туралы жазбалар», «Қазақтың ертедегі қару-жарақтары», «Жоңғария очерктері», Қазақ шежірелері», «Жамиғ-ат-тауарих-тан», «Алты шаһардың хал-жайы», «Сібір тарихынан хаттар», «Көкетай ханның асы», «Сібірге қарайтын қазақтардың сот құрылысын өзгерту туралы», «Құлжа күнделіктері» және басқалар.
Шоқанның достары Г. Н. Потанин және басқалар 1903 жылы шығармаларының қолға түскен бөлігін Н. И. Веселовский редакциясымен бір -ақ рет бастырады.
Оның мақалалары мен хаттарының жинағы 1949 жылы екі тілде басылып шықты. 1958 жылы Шоқанның бір томдық көлемді таңдамалы шығармалар жинағын Қазақ ССР Рылым академиясының тарих институты даярлап, Ә. Марғүланның басшылығымен жарық көрді. Шоқанның көп томдық жинағы үлкен бес кітап болып шықты. «Жазушы» баспасы 1978 жылы бір томдығын қазақ, тілінде шығарды. Бүлар шоқантанудың қазіргі жоғары сатысын айкындар зор табыс болып отыр.
«Қырғыз-қайсақтардың үлкен ордасына қарасты елдердің аңыз-әңгімелері», «Бұхардың Абылайды жоқтауы»,  «Абылай туралы жырлар», «XVIII ғасыр батырлары туралы тарихи әңгімелер»  деген көлемді еңбектердің қазақ әдебиеті тарихына тікелей қатысты зерттеулер екендігі мәлім. Ал, Шоқанның  «Қазақ халық поэзиясының түрі туралы»  атты еңбегі — поэзия-мыздың теориясы туралы тұңғыш зерттеу. «Жоңғария очерктері», «Қырғыздар туралы жазбалар» сияқты зерттеулердің көп беттері қазақ әдебиеті мәселелерін егжей-тегжейлі сөз етеді.
Қазақты, оның әдебиеті мен мәдениетін орыс пен Европа жұртшылығына таныстыруды Шоқан өз еңбектерінің өзекті бір мақсаты деп санаған.
Шоқанньң әдеби зерттеу еңбектері көлемі жағынан шағын, олар хат, мақала, очерк түрінде жазылған. Оның әдеби зерттеу еңбектерін үш топқа  Қ.Жұмалиев бөледі: а) Қазақ әдебиеті тарихының мәселелері, ақындар, олардың шығармалары туралы мәлімет; б) Қырғыз бен қазақ халықтарының ауыз әдебиеті туралы зерттеулер; в) Қазақ- қырғыз поэзиясының түрлері туралы теориялық зерттеулер.
Қазақ суырыпсалмалығы туралы ол: «Мұндай қасиеттердің болуына көшпелілердің алаңсыз тіршілігі, өмірі әсер етті ме, әлде ұшы-қиыры жоқ жасыл дала мен моншақтай тізілген жұлдызы көп ашық аспанды сұлу табиғаты әсер етті ме, ол қазірге бізге белгісіз».
Шоқан қазақтың суырыпсалма ақындарының ішіпде Шөже, Жанақ ақындардың дарындылығын, олардың ерекше шеберлігін айтты. Жанақты «Қозы Көрпеш – Баян сұлуды» жырлап өткен өз кезінің ірі суырыпсалма ақьны деп атап көрсетеді. Ғашықтар кесенесін Шоқан арнайы түрде барып көреді.
«Түркі тілдерінің ішіндегі ең тамашасы қазақ өлеңдерінің нақышы деуге болады. Онда араб тіліндегідей жасанды,    бояма сөздер жоқ, бүл таза   тіл» - деп ой түйді ол.  Шоқан – халық әдебиетін көп жинап, орыс тілінде ең алғаш рет қазақтың халық әдебиеті туралы пікір қалдырған ғалым.  «Ауыз әдебиетінде халықтың басынан кешкен ұлы оқиғалары,    әдет- ғұрыптары, тарихы, рухани тіршілігі, көркем сөз үлгісі айқын көрінеді, ол деректі тарихи мәлімет беретін бай материал», –деп Шоқан өте орынды ескертулер жасайды.
Шоқан өзі тұстас ғалымдар арасында орын алып жүрген сюжет ауысу, не үқсас сюжеттер жайын зерттеуге де назар аударады. Бүл мәселеде көп айтылып жүрген әзір қисындарды қолдай салмай, өз тұжырымдарын жасайды. Зерттеушінің ойынша, әр елдің әдебиеттегі сюжет, түр ұқсастықтары көбінесе қарым-қатынастан ауысудан, бірыңғай ұқсас өмір сүруден, шаруашылық  пен түрмыстарының бірыңғайлығынан болатын құбылыс деп біледі. Шоқан араб пен қазақ — көшпелі ел, бұл екеуіндегі кейбір ұқсастық төркіні де сондай себептерден. Ал орыс және басқа славян халықтарындағы ұқсастықтың олардың көршілік, тілдік аралас-қүраластығынан деп дұрыс түсіндіреді.
Ғалымның өлең туралы зерттеулері де маңызды. Ол қазақ өлеңдерінің түрлерін жіктеп берді. Қазақ өлеңдерін: жыр, жоқтау,толғау, қайым өлең, қара өлең, өлең деп бес түрге бөледі.
«Ру жіктері» деген мақаласында ол қырғыз ауыз әдебиетінің үш түрін атап көрсетеді. Олар: ертегілер, эпостық жырлар (сага), өлеңдер. Осы жанр түрлеріне жататын әдебиет мысалдарын келтіріп, бұл туралы өз тұжырьмдарын баяндайды. «Манас» жырында қырғыз әдебиетінің барлық жанр түрлерінің қамтылатынын атап көрсетеді.
Жазушы С. Мүқанов Шоқанның өдебиет теориясы туралы – «Сөз өнері» атты зерттеулерінің қолжазбасы туралы мәлімет береді. «Манас» дастанына айрықша тоқтап, бүл асыл мұраның халықтық сипатына назар аударады, оны орасан жоғары бағалап, «үлкен бір энциклопедия» деп қарайды, «Илиадамен» салыстырады. Зерттеуші осы «Манасты» жыршылар аузынан жазьш та алған. Жырдың варианты соңғы кезге дейін белгісіз болып келген еді. 1965 жылдары бұл жырдың Шоқан жазьп алған нүсқасын ғалым Ә. Марғұлан тауып, табыс етті.
М. Әуезовтің «Әр жылдар ойлары» (1959) атты кітабынан «Манас» туралы зерреуді  оқуға боладьі.
«...Біз сүлтанның мінезінің оғаштығына таң қалдық, – деп жазады Шоқан. – Ол шатырға семіз қаздай байпаңдап басып кірді. Сөйтті де төрге шығып отыра қап, мелшиіп қатты да қалды, жүрттың бәрін көзімен жедел шолып өтті де, тақпақтап: «Жалайырда қой көп, Жанғазыда ой көп,- деді. Соны айтты да, тағы да мүлгіп, мелшиді де қалды».
Бұл арада Шоқан жалайыр руы сұлтанының тоғышар  тұлғасын тамаша танытып отыр. Жанғазының мінезі, сөздері, қозғалысы, жүріс-тұрысы шебер бейнеленіп беріледі. Осындай қызық суреттер қырғыздар тұрмысын көрсетуде де жиі үшырайды.
Шоқанды шебер публицист деген бұл пікірлерді М. И. Фетисов зерттеулері де растайды.
Шоқанның Европаға ерте тараған еңбектері Жоңғария туралы жазғандары болатын. Ғалымның «Жоңғария очерктері» мен «Алты шаһардың жай-жапсары» деген еңбектері 1861 жылы, көзінің тірі кезінде, орыстьң императорлық география қоғамы жазбаларының үшінші кітабында басылған.
Шоқанның еңбегі ағылшын, неміс, француз тілдеріне  аударылды. 1865 жылы Лондон баспасы оның Жоңғария туралы жазгандарын ағылшын тілінде жариялады.
Шоқан Уәлиханов туралы өткен ғасырдың екінші жартысында француз географы, саяхатшы-ғалым Элизе Реклю көп томды зерттеулерінің төртінші кітабында баяндады.. Ол Шоқанның Орта Азия мен Қашқарияны тиянақты зерттеген атақты ғалым екенін ескертеді. Семенов-Тянь-шаньский сияқты орыс ғалымдарымен қатар қойып, жоғары бағалайды.
«Современник» журналы Шоқан туралы өз пікірін 1864 жылы-ақ жариялаған. Мысалы, осы журналда К. Губарев «Қазақ сахарасы» деген мақала жариялап, онда:
«...Шоқан Уәлихановтай ерекше қабілетті адам бұратана деп аталатын басқа халықтардың ешқайсысынан бұрын-соңды шыққан емес», – деп жазған.
А. И. Герценнің «Колоколы» да Шоқан туралы пікірлер қозғап, Шоқандай ұл туғызған халықтың тағдырына жанашырлық білдіреді. Шоқан туралы орыс жұртшылығының шынайы пейілі Г. Потаниннің естелік еңбектерінде де тамаша айтылған. Оның «В юрте последнего киргизского царевича» атты очеркі 1896 жылы «Русское богатство» журналында басылған-ды. Бүдан кейін 1904 жылы шыққан Шоқан шығармаларының тұңғыш жинағының алғы сөздерінде бұл пікір толық қайталанған. Шоқан шығармаларының жарық көруімен байланысты 1905 жылы «Тургайская газетада» Шоқанның өмірі мен еңбектері туралы мақала басылды.
Қазақтың алдыңғы қатарлы адамдары да оны ерте таныды, 1870—1882 жылдары Ташкент қаласында шығып тұрған «Түркістан уалаятының» бетінде Шоқан туралы мақалалар басылды. «Дала уәлаяты» газетінің  1894 жылғы бір санына басылған «Шоқан Шыңғысұлы Уәлиханов» атты көлемді мақала ерекше назар аудартады. Онда Шоқанның турғанына 60 жыл толғалы отырғаны хабарланады. Өмірбаяны және еңбектері туралы түсініктер беріледі..
Шоқанды толық танытуда Ә. Марғұлан еңбегі ерекше атап көрсетуді керек етеді. Шоқан шығармаларын баспаға даярлау үстіндегі іздену нәтижесінің өзі орасан. Сондай-ақ, жазушы С. Мұқанов та ғалым творчествосын зер сала зерттеп, соны еңбектер жазды. Мысалы, оның «Жарқын жұлдыздар» монографиясы –Шоқан мен Абай творчоствосы туралы соны зерттеу. Жазушы қаламынан туған «Шоқан» пьесасы мен «Аққан жұлдыз» трилогиясы тамаша ғалымның көркем образьн жасап, оның есімін кейінгі ұрпаққа паш еткен туындылар .
Шоқанға бір хатында Ф. М. Достоевский ( 1856 жылғы хатынан бір үзінді): «...Сіз, – дейді Ф. М. Достоевский, – мені жақсы көремін деп жазыпсыз. Ендеше мен туралап-ақ айтайын, мен сізді жанымдай жақсы көремін. Мен Сізді жақсы көргендей ешуақытта да, ешкімді де, керек десе туған аға-інімді де жақсы көрген емеспін, мұньң себебін  бір құдай білсін»...
Шоқанның еңбектері ғылым ісіне өзіндік үлесін қосқандығы қандай айқын болса, оның азаматтық тұлғасы ұлтжанды қаншама озық ойлы адамдарды тәрбиелей беретіні сөзсіз.
Ағартушылық-демократтық бағыттағы жаңа жазба әдебиет өкілдері. Ағартушы-демократтарға тән қасиеттер және қазақ даласына енген замана өзгерістері. Ағарту саласындағы жаңалықтар. Алғашқы қазақ баспасөзі. Қазақ әдебиетіндегі дәстүр жалғастығы. Әдебиеттегі жаңа беталыстар. Жаңа адамдар тобының пайда болуы. Зиялы  қауымның  халық үшін атқарар қызметі. Қазақ әдебиетіне әлем әдебиетінен ене бастаған аудармалар. Ш.Уәлихановтың қазақ әдебиетіне қатысты ойлары. Ш.Уәлиханов – саяхатшы, ғалым. Шоқанның көсемсөздері. Ш. Уәлиханов мұрасының ерекшелігі. Шоқан қазіргі дәуір зерттеушілерінің көзімен. Халыққа қызмет етудің жолдары. Шоқанның гуманизмі.